## Toepassingsgebied

Deze handreiking is voor ondersteuning van de toepassing van het Basismodel geo-informatie in sectorale informatie modellen.

Het toepassingsgebied van het Basismodel geo-informatie is het volgende:

Het Basismodel geo-informatie geeft regels voor het eenduidig beschrijven van conceptuele en logische informatiemodellen met locatiegebonden informatie (geo-informatie) met als doel het beschrijven en delen van semantische informatie over sectorale domeinen. De informatiemodellen worden toegepast in een proces van gegevensuitwisseling en/of -publicatie op het web.

Het toepassingsgebied beperkt zich tot informatieobjecten die direct (door middel van co√∂rdinaten) of indirect (via een geografische identificator zoals bijvoorbeeld een adres) herleidbaar zijn tot een locatie ten opzichte van de aarde (geo-informatie). Herleidbaar betekent dat de locatie als informatie bij de informatieobjecten is geregistreerd.

Meer informatie in NEN 3610:2020 hoofdstuk 1 Onderwerp en toepassingsgebied.
